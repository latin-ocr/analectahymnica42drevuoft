— 117 —
120. De Beate Maria V.

la. Ave, plena gratia,
Genetrix egregia,
Sedes sancti spiritus;

2a. Ave, virgo virginum,
De qna salus hominum
Processit divinitus3

3a. Ave, quae per filiurn
Sacrum septenarium
Propinas humanitus;

4a. Ave, porta gloriae,
Quae solem iustitiae
Mundo prodis caelitus;

5a. Ave, cuius pretio
Omni plenus gaudio
Fit, cum adest, obitus.

lb. Cuius fructus uteri
Dignatus eq fieri
Patris unigenitus

2b. Cuius fructu panditur,
Qui per Evam clauditur,
Libertatis aditus⁸

3b. De cuius sacrario
Futurus oblatio
Sacerdos est editus,

4b. Soli Deo pervia,
Per quam de miseria
Fit ad vitam reditus.

5b. Nos, ο pia, confove
Et ad sortem redige
Nuptialis habitus.

Miss. ms, Sanblasianum saec. 15. Cod. Paulan. 25. 2. 2 (ol. Bias. memb.
64). — 2b, 1 fruetus. —— 3a, 2 Sacro. -— 5a,2 plena. — Melodie offenbar:

Veni sancte spiritus.

121. De Beata Maria V.

la. Ave, mundi mater pia,
Mundi salus, o Maria,
Sanctitatis speculum.

2a. Gaude, stella matutina,
Sol, aurora, lux divina,
Fons misericordiae.

3a. Salve, per quam vita data,
Deo cara, Deo grata,
Salve, plena gratia.

4a. Speciosa,
Fragrans rosa,
Mater honorata;

5a Tu benigna,
Laude digna,
Tu dulcora,
Tu decora,
Tu perenne gaudium.

1b. Salve, per quam lux est orta,
Paradisi patens porta,
Qua salvatur saeculum.

2b. Angelorum tu regina,
Peccatornm medicina,
Spes et vena veniae.

3b. Super omnes sublimata.
Sis pro nobis advocata
In caelesti curia.

4b. Gloriosa,
Gratiosa‚
Femina beata.

5b. Mediatrix
Et salvatrix,
Omni hora
Sine mora
Roga tuum filium.

