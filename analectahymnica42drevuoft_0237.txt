— 234—-

2a. De nobili prosapia
Ex urbe Antiochia
Nobis ortu claruit;

3³. Dum mundus sibi floruit,

Tunc mundo mundus aruit;
Quae mundi sunt, ne-

gligens

4a. Statum quietum deligens
Et in Deum cor erigens
Horis stetit singulis;

5a. Ad dignitatem praesulis
A clericis et populis
Assumptus est humilis,

Ga. Pravis vita dissimilis,
Inimicis odibilis
Propter Deum patitur3

7a. Ab invidis despicitur
Et a bonis diligitur
Propter verbi gratiam.

8a. Casu Cirinus calcatus
Pede febreque multatus
Corruptus interiit.

9a. Hic iuxta templum statuam
Stantem Augustae fatuam
Redarguit publice.

10 a. Simul et Macedonium
Post lapidis prodigium,

Sacri panis mysterium,
Credit uxor penitus.

11 a. In divino spiramine
Os Aureum cognomine,
Iohannes primo nomine
Vocatur ab omnibus,

12 a. Chrysostome gloriose,
Sancte Dei pretiose,
Caritatis viscerosae,
Qua perfluis copiose,

Nos adiuva precibus

2b, Scientia multa fretus,
Sapientia repletus
Quasi sol resplenduit.

3b. Vixit in abstinentia
Atque cordis munditia,
Castitatem diligens.

4b. Exemplaris vita fuit,
Sanam doctrinam docuit
Sermonibus sedulis.

5b. Sollicitus officio,
Discretus in iudicio
Non erat tunc similis.

6b. Patienter dura ferens,
Corrigendo nullum verens
Tremendus efficitur.

7 b. Terrae motus, dum pellitur,
Fit, et grando consequitur
Monstrans innocentiam.

Sb. Saevus quidam morti datus
Sancti prece liberatus

Sanctum laudans rediit.

9b. Gamam, virum tyrannicum
Ac perversum haereticum.
Convertit mirifice

10 a. Hinc a Basilisco pio
Fit sibi revelatio
De mortis die proprio

Felicisque transitus.

11 b. Fideique catholicae

Doctor plurimo codice
Declaravit veridice
Credenda fidelibus.

12 b. Tot qui subisti labores

Ad salvandos peccatores,
Deum pro nobis exore8‚
Ut post saeculi languores

Det frui caelestibus.

